# Nieuws

## Het laatste nieuws

### UITNODIGING DIESCONCERT: U KOMT TOCH OOK?

Op zaterdag 8 december 2018 viert Sempre Crescendo zijn 187e Dies Natalis traditiegetrouw met een galaconcert. Het belooft een bijzonder lyrische middag te worden, met op het programma in elk geval delen uit de Midzomernachtsdroom van Felix Mendelssohn (1826), Nänie van Johannes Brahms (1881), en de ‘Gran Finale Secondo’ uit de Aïda van Giuseppe Verdi (1871).

U bent van harte uitgenodigd het Diesconcert bij te wonen en aansluitend op de besloten borrel met Sempres werkende leden en genodigden vrolijk het glas te heffen op de Dies van het Gezelschap. Het concert begint om 15:00u in de Marekerk (Lange Mare 48, Leiden).

Kaarten voor het concert (à €10) dient u te reserveren via SOS, om die aan de deur te kunnen afhalen. Mailt u daarvoor naar stichtingoudsempre@gmail.com. Locatie en aanvangstijd van de aansluitende borrel zijn op dit moment nog niet bekend; uiteraard houden wij u op de hoogte.

Mocht u overigens op Dies verhinderd zijn, maar Sempre toch graag horen optreden, dan bent u van harte welkom op het Burgerijconcert op vrijdag 7 december in de Hartebrugkerk (Coelikerk, Haarlemmerstraat 110). Aanvang 20:00u, kaartverkoop via www.smgsemprecrescendo.nl en aan de deur.

### BEKIJK DE NIEUWSBRIEF

Bekijk de laatste nieuwsbrief op <a href="https://mailchi.mp/50b2df74e367/stichting-oud-sempre-nieuwsbrief-najaar-2018">https://mailchi.mp/50b2df74e367/stichting-oud-sempre-nieuwsbrief-najaar-2018</a>

## Nieuwsarchief



## Aanmelden nieuwsbrief

Ieder kwartaar stuurt Stichting Oud Sempre een nieuwsbrief naar geïnteresseerden. Aanmelden voor deze nieuwsbrief kan door middel van een e-mail naar <a href="mailto:stichtingoudsempre@gmail.com">stichtingoudsempre@gmail.com</a>.
