## Laatste nieuws:

### Uitnodiging Diesconcert

Op zaterdag 8 december 2018 viert Sempre Crescendo zijn 187e Dies Natalis traditiegetrouw met een galaconcert. Het belooft een bijzonder lyrische middag te worden, met op het programma in elk geval delen uit de Midzomernachtsdroom van Felix Mendelssohn (1826), Nänie van Johannes Brahms (1881), en de ‘Gran Finale Secondo’ uit de Aïda van Giuseppe Verdi (1871).

U bent van harte uitgenodigd het Diesconcert bij te wonen en aansluitend op de besloten borrel met Sempres werkende leden en genodigden vrolijk het glas te heffen op de Dies van het Gezelschap. Het concert begint om 15:00u in de Marekerk (Lange Mare 48, Leiden). Sempre musiceert in galatenue (white tie); genodigden wordt gevraagd zich feestelijk te kleden.

Kaarten voor het concert kunnen gereserveerd worden via SOS, om die aan de deur te kunnen afhalen. Mail daarvoor naar stichtingoudsempre@gmail.com; bij het reserveren van plaatsen hoor je ook waar na afloop geborreld wordt! 

Wie op de Dies verhinderd is, maar Sempre toch graag hoort optreden, is van harte welkom op het Burgerijconcert op vrijdag 7 december in de Hartebrugkerk ('Coelikerk', Haarlemmerstraat 110). Aanvang 20:00u, kaartverkoop via www.smgsemprecrescendo.nl en aan de deur.

### Bekijk de gehele laatste nieuwsbrief op https://mailchi.mp/50b2df74e367/stichting-oud-sempre-nieuwsbrief-najaar-2018

## Aanmelden nieuwsbrief

Maximaal vier keer per jaar stuurt Stichting Oud Sempre een nieuwsbrief naar geïnteresseerden. Aanmelden voor deze nieuwsbrief kan door middel van een e-mail naar stichtingoudsempre@gmail.com. 
