## Dvorak orkest scratch

Waarde reünist,

**Op zaterdag 18 april 2020 zal in het kader van het wereldwijde Pelgrimsjaar 2020 in de Hooglandse Kerk in Leiden een unieke orkest-scratchdag plaatsvinden. Onder leiding van dirigent Guido Marchena wordt de Negende Symfonie van componist Antonín Dvořák in één dag ingestudeerd en aansluitend uitgevoerd.**

Leden van ‘S.M.G. Sempre Crescendo’ zullen de basis vormen van het scratchorkest, met daarnaast ruim plek voor enthousiaste amateurmusici en oud-leden die mee willen spelen. De repetities in de Hooglandse Kerk beginnen op zaterdag 18 april om 10.00 uur en gaan door tot ca 17.00 uur. Daarna heb je ruim tijd om op eigen gelegenheid in de binnenstad van Leiden iets te gaan eten. Het concert start om 20.00 uur en duurt ongeveer een uur. Voorafgaand aan het concert zal onze eigen dirigent en
reünist Guido Marchena een korte toelichting geven aan het publiek over het te spelen werk.

Gespeeld wordt de Negende Symfonie van Antonin Dvořák. Hij schreef het werk in de periode dat hij op uitnodiging directeur was van het Conservatorium van New York. De Tsjechische dirigent en componist gebruikte zijn tijd in Amerika om te componeren. Zijn indrukken legde hij vast in een symfonie met als titel ‘Uit de Nieuwe Wereld’. Het werk groeide uit tot één van de belangrijkste werken uit de Romantiek en daarmee stond Dvořák aan de wieg van de Amerikaanse klassieke muziek. De Negende symfonie is nog altijd zeer bekend en geliefd en was dan ook de logische keuze om uit te voeren in het Pelgrimsjaar 2020, waarin wordt herdacht dat de Pilgrim Fathers, via Leiden, naar Amerika emigreerden.

Iedereen die een instrument bespeelt op gevorderd tot vergevorderd niveau, is van harte welkom om deel te nemen aan het scratchorkest. We adviseren deelnemers om de partij grondig door te nemen. Op de repetitie zelf kan dan worden gewerkt aan de afronding en aan de orkestklank. Reünisten en vrienden van Sempre krijgen een korting van maar liefst € 10,50. Je betaalt dus slechts € 24,50. Voor de korting dien je bij het afrekenen de kortingscode: orkest2020 in te voeren. De korting wordt dan automatisch verwerkt.

Inschrijving kan via de website van Sing Along Events, [https://singalongevents.nl/scratch-event/dvorak-orkest-scratch/](https://singalongevents.nl/scratch-event/dvorak-orkest-scratch/). Om te komen tot een goede orkestklank is er een maximumaantal plaatsen beschikbaar per instrumentgroep. Op de website zie je direct of er binnen jouw instrumentgroep nog plaats is.

Heb je fans die graag naar de uitvoering komen luisteren of wil je zelf naar dit concert komen luisteren? Je kunt via onderstaande link toegangskaarten bestellen. Aanvang van het concert is 20.00 uur en het duurt tot 21.00 uur. Een toegangskaart voor het concert kost € 17,50.

[https://singalongevents.nl/product/toegangskaarten-dvorak-orkest-scratch/](https://singalongevents.nl/product/toegangskaarten-dvorak-orkest-scratch/)

Na afloop van het concert zal een borrel plaatsvinden voor alle deelnemers en toeschouwers op een nog nader te bepalen locatie in Leiden. Informatie hierover volgt later.

Heb je vragen of wil je meer informatie over het evenement mail dan naar [bestuur@smgsemprecrescendo.nl](mailto:bestuur@smgsemprecrescendo.nl) of kijk op de website [www.singalongevents.nl](http://www.singalongevents.nl).

Ik hoop je op 18 april te mogen ontvangen in de Hooglandse kerk.

Met muzijchale groet,

Bas Wolters

h.t. commissaris extern S.M.G. ‘Sempre Crescendo’
